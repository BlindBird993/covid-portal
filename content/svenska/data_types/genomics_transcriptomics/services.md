---
title: "Tillgängliga tjänster - Genomik & transkriptomik"
menu:
    main:
        name: Tillgängliga tjänster
        identifier: genomics_transcriptomics_services
        parent: genomics_transcriptomics
        weight: 30
---

## SciLifeLab Genomics Platform

### High Throughput Genome Engineering (HTGE)

SciLifeLab High Throughput Genome Engineering Facility erbjuder poolade CRISPR-skärmar från biblioteksdesign till dataanalys, allt från små, specialanpassade till genombredda guidebibliotek.
I samband med SARS-CoV-2-forskning, metoden är särskilt användbar för att studera virus-värdinteraktioner och identifiera cellgener som krävs för virusinträde, replikering, förökning, frisättning etc.

För mer information om våra tjänster, se vår hemsida [https://www.scilifelab.se/HTGE](https://www.scilifelab.se/HTGE) eller kontakta [bernhard.schmierer@scilifelab.se](mailto:bernhard.schmierer@scilifelab.se).

### National Genomics Infrastructure (NGI)

Vid SciLifeLab [National Genomics Infrastructure (NGI)](ngisweden.scilifelab.se) har vi ett brett utbud av sekvenseringsteknologier och kan erbjuda toppmoderna lösningar för många olika typer av COVID-19-sekvenseringsprojekt.

Utöver [instrumentering](https://ngisweden.scilifelab.se/technologies/) och next-generation sequencing erbjuder NGI även [bibliotekspreparation](https://ngisweden.scilifelab.se/applications/) samt support vid projektplanering och [primär bioinformatisk analys](https://ngisweden.scilifelab.se/bioinformatics/).
En stor del av de prov- och experimenttyper vi arbetar med kan vara till användning för forskning om COVID-19, oavsett om det gäller studier av viruset självt eller dess interaktioner med värden.

NGI fokuserar främst på forskningsgrupper inom svensk akademi, men vi jobbar även med industri och internationella grupper.
Besök vår hemsida [https://ngisweden.scilifelab.se/contact/](https://ngisweden.scilifelab.se/contact/) för att få reda på mer om våra tjänster eller kontakta oss på [support@ngisweden.se](mailto:support@ngisweden.se) för att diskutera just ditt projekt.

#### Snabb cDNA- och direkt RNA-sekvensering av SARS-CoV-2 med Oxford Nanopore

RNA-virus (inklusive SARS-CoV-2, MERS, SARS) ackumulerar kontinuerligt förändringar i sina genom, vilka kan användas för att rekonstruera de epidemiologiska processer som driver spridningen av viruset.
De flesta länder med pågående utbrott har sekvenserat virus från flera individer, vilket gör det möjligt att exempelvis spåra det geografiska ursprunget av regionala utbrott.

NGI har tilldelats pengar från [SciLifeLab](https://www.scilifelab.se/covid-19) och [Knut och Alice Wallenbergs Stiftelse (KAW)](https://kaw.wallenberg.org/) för att sätta upp protokoll för sekvensering av SARS-CoV-2 på det snabba och portabla sekvenseringsinstrumentet [Oxford Nanopore MinION](https://nanoporetech.com/products/minion).

##### Sekvenseringsprotokoll från ARTIC network

Vi har för avsikt att sätta upp det protokoll som redan har etablerats och validerats genom [ARTIC network](https://artic.network/ncov-2019).
Nätverket fokuserar på att spåra evolution och spridning av virusepidemier genom open-source protokoll för sekvensering och genom att möjliggöra datadelning.
Ett validerat protokoll för sekvensering av SARS-CoV-2 (inklusive primers, laboratorieprotokoll, bioinformatisk handledning och dataset) finns tillgängligt.
En viktig aspekt i ARTIC network är delningen av data över hela världen, och protokollet har använts brett i ett antal länder, inklusive Kina, Storbritannien och Island.

##### Direkt RNA-sekvensering

Med hjälp av Oxford Nanopore MinION är det möjligt att sekvensera RNA direkt  utan att först konvertera RNA till cDNA.
Vi har har för avsikt att använda denna unika funktion för att etablera ett protokoll som möjliggör direkt sekvensering av hela RNA-genomet hos SARS-CoV-2.
Detta gör det möjligt att inte bara avläsa RNA-baserna i genomet, utan också epigenetiska modifieringar av baserna och, om så önskas, värdcellens RNA-repertoar.
Metylering av specifika nukleotider i SARS-CoV-2-genom har redan rapporterats, men deras potentiella roll i virusbiologi, virusreplikation eller värd-patogen-interaktion är okända och en viktig aspekt att undersöka närmre.

För mer information om utvecklingen och tillgången till dessa metoder, vänligen kontakta oss på [support@ngisweden.se](mailto:support@ngisweden.se).
