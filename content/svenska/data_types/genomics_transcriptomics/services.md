---
title: "Tillgängliga tjänster - Genomik & transkriptomik"
menu:
    main:
        name: Tillgängliga tjänster
        identifier: genomics_transcriptomics_services
        parent: genomics_transcriptomics
        weight: 30
---

## SciLifeLab National Genomics Infrastructure

Vid SciLifeLab [National Genomics Infrastructure (NGI)](ngisweden.scilifelab.se) har vi ett brett utbud av sekvenseringsteknologier och kan erbjuda toppmoderna lösningar för många olika typer av COVID-19-sekvenseringsprojekt.
Utöver [instrumentering](https://ngisweden.scilifelab.se/technologies/) och next-generation sequencing erbjuder NGI även [bibliotekspreparation](https://ngisweden.scilifelab.se/applications/) samt support vid projektplanering och [primär bioinformatisk analys](https://ngisweden.scilifelab.se/bioinformatics/).
En stor del av de prov- och experimenttyper vi arbetar med kan vara till användning för forskning om COVID-19, oavsett om det gäller studier av viruset självt eller dess interaktioner med värden.

### Tillgång till infrastrukturen

NGI fokuserar främst på forskningsgrupper inom svensk akademi, men vi jobbar även med industri och internationella grupper.

Besök vår hemsida [https://ngisweden.scilifelab.se/contact/](https://ngisweden.scilifelab.se/contact/) för att få reda på mer om våra tjänster eller kontakta oss på [support@ngisweden.se](mailto:support@ngisweden.se) för att diskutera just ditt projekt.

## Snabb cDNA- och direkt RNA-sekvensering av SARS-CoV-2 med Oxford Nanopore

RNA-virus (inklusive SARS-CoV-2, MERS, SARS) ackumulerar kontinuerligt förändringar i sina genom, vilka kan användas för att rekonstruera de epidemiologiska processer som driver spridningen av viruset.
De flesta länder med pågående utbrott har sekvenserat virus från flera individer, vilket gör det möjligt att exempelvis spåra det geografiska ursprunget av regionala utbrott.

NGI har tilldelats pengar från [SciLifeLab](https://www.scilifelab.se/covid-19) och [Knut och Alice Wallenbergs Stiftelse (KAW)](https://kaw.wallenberg.org/) för att sätta upp protokoll för sekvensering av SARS-CoV-2 på det snabba och portabla sekvenseringsinstrumentet Oxford Nanopore MinION.
Med detta anslag har vi för avsikt att etablera två olika protokoll för att möjliggöra snabb analys av SARS-CoV-2-genomet genom cDNA-sekvensering och direkt RNA-sekvensering.

Det finns flera fördelar med att använda nanopore-sekvensering för initial screening.
Först och främst så är det ett snabbt protokoll som gör det möjligt att få fram ett konsensus-genom på endast 8 timmar, samtidigt som 24 prover kan sekvenseras tillsammans på en enda MinION-flödescell.
Protokollet är även enkelt att överföra och kan snabbt snabbt implementeras i kliniker och på forskningslabb för decentraliserad realtidsspårning av viruset.

Genom att etablera dessa protokoll på NGI kan vi erbjuda kapaciteten för att sekvensera prover på förfrågan av forskare och kliniker.
Trots att vi ser sekvensering av större grupper genom metoder med högre kapacitet som kritiska framöver, så ser vi också ett behov av att etablera ett protokoll som kan implementeras snabbt, innan screening i större skala är möjligt.
Vi förutser också att forskningsprojekt kommer ha behov av att lämna in prover till NGI för cDNA amplikon-syntes och sekvensering, t.ex för analys av specifika undergrupper av patienter eller olika geografiska regioner.

### Sekvenseringsprotokoll från ARTIC network

Vi har för avsikt att sätta upp det protokoll som redan har etablerats och validerats genom [ARTIC network](https://artic.network/ncov-2019).
Nätverket fokuserar på att spåra evolution och spridning av virusepidemier genom open-source protokoll för sekvensering och genom att möjliggöra datadelning.
Ett validerat protokoll för sekvensering av SARS-CoV-2 (inklusive primers, laboratorieprotokoll, bioinformatisk handledning och dataset) finns tillgängligt.
En viktig aspekt i ARTIC network är delningen av data över hela världen, och protokollet har använts brett i ett antal länder, inklusive Kina, Storbritannien och Island.

### Direkt RNA-sekvensering

Med hjälp av Oxford Nanopore MinION är det möjligt att sekvensera RNA direkt  utan att först konvertera RNA till cDNA.
Vi har har för avsikt att använda denna unika funktion för att etablera ett protokoll som möjliggör direkt sekvensering av hela RNA-genomet hos SARS-CoV-2.
Detta gör det möjligt att inte bara avläsa RNA-baserna i genomet, utan också epigenetiska modifieringar av baserna och, om så önskas, värdcellens RNA-repertoar.
Metylering av specifika nukleotider i SARS-CoV-2-genom har redan rapporterats, men deras potentiella roll i virusbiologi, virusreplikation eller värd-patogen-interaktion är okända och en viktig aspekt att undersöka närmre.

För mer information om utvecklingen och tillgången till dessa metoder, vänligen kontakta oss på [support@ngisweden.se](mailto:support@ngisweden.se).
